\chorus{O 's truagh nach robh mis' ann an gleannan mo ghaoil,
Oir tha beannachadh Dhè agus sìth ann,
Tha na h-aibhnean 's na coilltean as bòidhch' air an t-saoghal,
Ann an gleannan mo ghaoil taobh Loch Lìobhainn.}

\verse{Fàile cùbhraidh an fhraoich tigh'nn thar mullach nam beann,
Agus chì thu'n damh ruadh air an fhrìth ann,
'S ged shiùbhladh tu Alba chan fhaic thu aon ghleann,
Tha cho boidheach rim' ghleann taobh Loch Lìobhainn.}

\verse{Air an achadh bheag uain' chaidh lomadh le fàl,
Bidh na gillean le'n camain a' strì ann,
'S chan 'eil buidheann an siorramachd mhòr Earra-Ghàidheal,
Tha cho clis ris na suinn taobh Loch Lìobhainn.}

\verse{Tha daoine cho coibhneil 's cho càirdeil 'sa ghleann,
'S chan eil aobhar bhith dubhach no sgìth ann,
Ach cho fhad's a bhios Gàidhlig 'ga sgrìobhadh le peann,
Bidh mi moladh mo ghleann taobh Loch Lìobhainn.}
